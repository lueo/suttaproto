<!DOCTYPE html>
<html lang="en">
  <head>
    <meta charset="utf-8">
    <title>Bootstrap, from Twitter</title>
    <meta name="viewport" content="width=device-width, initial-scale=1.0">
    <meta name="description" content="">
    <meta name="author" content="">

    <!-- Le styles -->
    <link href="../assets/css/bootstrap.css" rel="stylesheet">
    <style type="text/css">
      body {
        padding-top: 60px;
        padding-bottom: 40px;
      }
      .sidebar-nav {
        padding: 9px 0;
      }

      @media (max-width: 980px) {
        /* Enable use of floated navbar text */
        .navbar-text.pull-right {
          float: none;
          padding-left: 5px;
          padding-right: 5px;
        }
      }
    </style>
    <link href="../assets/css/bootstrap-responsive.css" rel="stylesheet">

    <!-- HTML5 shim, for IE6-8 support of HTML5 elements -->
    <!--[if lt IE 9]>
    <script src="../assets/js/html5shiv.js"></script>
    <![endif]-->

    <!-- Fav and touch icons -->
    <link rel="apple-touch-icon-precomposed" sizes="144x144" href="../assets/ico/apple-touch-icon-144-precomposed.png">
    <link rel="apple-touch-icon-precomposed" sizes="114x114" href="../assets/ico/apple-touch-icon-114-precomposed.png">
    <link rel="apple-touch-icon-precomposed" sizes="72x72" href="../assets/ico/apple-touch-icon-72-precomposed.png">
    <link rel="apple-touch-icon-precomposed" href="../assets/ico/apple-touch-icon-57-precomposed.png">
    <link rel="shortcut icon" href="../assets/ico/favicon.png">
  </head>

  <body>

    <div class="navbar navbar-inverse navbar-fixed-top">
      <div class="navbar-inner">
        <div class="container-fluid">
          <button type="button" class="btn btn-navbar" data-toggle="collapse" data-target=".nav-collapse">
            <span class="icon-bar"></span>
            <span class="icon-bar"></span>
            <span class="icon-bar"></span>
          </button>
          <a class="brand" href="#">Project name</a>
          <div class="nav-collapse collapse">
            <p class="navbar-text pull-right">
              Logged in as <a href="#" class="navbar-link">Username</a>
            </p>
            <ul class="nav">
              <li class="active"><a href="#">Home</a></li>
              <li><a href="#about">About</a></li>
              <li><a href="#contact">Contact</a></li>
            </ul>
          </div><!--/.nav-collapse -->
        </div>
      </div>
    </div>

    <div class="container-fluid">
      <div class="row-fluid">
        <div class="span3">
          <div class="well sidebar-nav">
            <ul class="nav nav-list">
              <li class="nav-header">导航</li>
              <li class="active"><a href="#">布吒婆樓經</a></li>
              <li><a href="#">Link</a></li>
              <li><a href="#">Link</a></li>
              <li><a href="#">Link</a></li>
              <li class="nav-header">Sidebar</li>
              <li><a href="#">Link</a></li>
              <li><a href="#">Link</a></li>
              <li><a href="#">Link</a></li>
              <li><a href="#">Link</a></li>
              <li><a href="#">Link</a></li>
              <li><a href="#">Link</a></li>
              <li class="nav-header">Sidebar</li>
              <li><a href="#">Link</a></li>
              <li><a href="#">Link</a></li>
              <li><a href="#">Link</a></li>
            </ul>
          </div><!--/.well -->
        </div><!--/span-->
        <div class="span9">
          <div class="page-header">
            <h1>布吒婆樓經<small>一段关于「我」的对话</small></h1></div>
          <p>如是我聞：</p>
          <p>
            一時，佛在舍衛國祇樹給孤獨園，與大比丘眾千二百五十人俱。</p>
          <p>
            爾時，世尊清旦著衣持鉢，入舍衛城乞食。</p>
          <div class="media">
            <a href="#" class="pull-left">
              <img src="../assets/img/buddha.jpg" width=64 height=64 class="media-object" />
            </a>
            <div class="media-body">
              <p class="media-heading">時，世尊念言：</p>
              <p>「今日乞食，於時為早，今我寧可往至布吒婆樓梵志林中觀看，須時至當乞食。」</p>
            </div>
          </div>
          <br/>
          <p>爾時，世尊即詣梵志林中。</p>

          <div class="media">
            <a href="#" class="pull-left"> <img src="../assets/img/Potthapada.jpg" alt="" class="media-object" width="64" height="64" /> </a>
            <div class="media-body">
              <p class="media-heading">時，布吒婆樓梵志遙見佛來，即起迎言：</p>
              <p>「善來，沙門瞿曇！久不來此，今以何緣而能屈顧？可前就座。」</p>
              <div class="media">
                <a href="" class="pull-left"><img src="../assets/img/buddha.jpg" width=64 height=64 class="media-object" /></a>
                <p class="media-heading">爾時，世尊即就其座，告布吒婆樓曰：</p>
                <p>「汝等集此，何所作為？為何講說？」</p>
              </div>
            </div>
            <p>
              <ul class="media-list">
                <li class="media">
                  <a href="#" class="pull-left"> <img src="../assets/img/Potthapada.jpg" alt="" class="media-object" width="64" height="64" /> </a>
                  <div class="media-body">
                    <p class="media-heading">梵志白佛言：</p>
                    <p>「世尊！昨日多有梵志、沙門、婆羅門集此婆羅門堂，說如是事，相違逆論。瞿曇！或有梵志作是說言：『人無因無緣而想生，無因無緣而想滅，想有去來，來則想生，去則想滅。』瞿曇！或有梵志作是說：『由命有想生，由命有想滅，彼想有去來，來則想生，去則想滅。』瞿曇！或有梵志作是說：『如先所言，無有是處。有大鬼神，有大威力，彼持想去，彼持想來，彼持想去則想滅，彼持想來則想生。』我因是故生念，念沙門瞿曇先知此義，必能善知想知滅定。」</p>
                    <li class="media">
                      <a href="" class="pull-left"><img src="../assets/img/buddha.jpg" width=64 height=64 class="media-object" /></a>
                      <div class="media-body">
                        <p class="media-heading">爾時，世尊告梵志曰：</p>
                        <p>「彼諸論者皆有過咎。言無因無緣而有想生，無因無緣而有想滅，想有去來，來則想生，去則想滅。或言因命想生，因命想滅，想有去來，來則想生，去則想滅。或有言：『無有是處，有大鬼神，彼持想來，彼持想去，持來則想生，持去則想滅。』如此言者，皆有過咎。所以者何？梵志！有因緣而想生，有因緣而想滅。</p>
                        <p>
                          「若如來出現於世，至真．等正覺，十號具足，有人於佛法中出家為道，乃至滅五蓋覆蔽心者，除去欲、惡不善法，有覺、有觀，離生喜、樂，入初禪，先滅欲想，生喜、樂想。梵志！以此故知有因緣想生，有因緣想滅。滅有覺、觀，內喜、一心，無覺、無觀，定生喜、樂，入第二禪。梵志！彼初禪想滅，二禪想生，以是故知有因緣想滅，有因緣想生。捨喜修護，專念一心，自知身樂，賢聖所求，護念清淨，入三禪。梵志！彼二禪想滅，三禪想生，以是故知有因緣想滅，有因緣想生。捨苦捨樂，先滅憂喜，護念清淨，入第四禪。梵志！彼三禪想滅，四禪想生，以是故知有因緣想滅，有因緣想生。捨一切色想，滅恚，不念異想，入空處。梵志！一切色想滅，空處想生，以是故知有因緣想滅，有因緣想生。越一切空處，入識處。梵志！彼空處想滅，識處想生，故知有因緣想滅，有因緣想生。越一切識處，入不用處。梵志！彼識處想滅，不用處想生，以是故知有因緣想滅，有因緣想生。捨不用處，入有想無想處。梵志！彼不用處想滅，有想無想處想生，以是故知有因緣想滅，有因緣想生。彼捨有想無想處，入想知滅定。梵志！彼有想無想處想滅，入想知滅定，以是故知有因緣想生，有因緣想滅。彼得此想已，作是念：『有念為惡，無念為善。』彼作是念時，彼微妙想不滅，更麤想生。彼復念言：『我今寧可不為念行，不起思惟。』彼不為念行，不起思惟已，微妙想滅，麤想不生。彼不為念行，不起思惟，微妙想滅，麤想不生時，即入想知滅定。云何？梵志！汝從本已來，頗曾聞此次第滅想因緣不？」
                        </p>
                      </div>
                    </li>
                  </div>
                </li>
                <p>
                  梵志白佛言：「從本已來信自不聞如是次第滅想因緣。」又白佛言：「我今生念，謂此有想、此無想，或復有想此想已，彼作是念：『有念為惡，無念為善。』彼作是念時，微妙想不滅，麤想更生，彼復念言：『我今寧可不為念行，不起思惟。』彼不為念行，不起思惟已，微妙想滅，麤想不生。彼不為念行，不起思惟，微妙想滅，麤想不生時，即入想知滅定。」
                </p>
                <p>
                  佛告梵志言：「善哉！善哉！此是賢聖法中次第想滅想定。」
                </p>
                <p>
                  梵志復白佛言：「此諸想中，何者為無上想？」
                </p>
                <p>
                  佛告梵志：「不用處想為無上。」
                </p>
                <p>
                  梵志又白佛言：「諸想中，何者為第一無上想？」
                </p>
                <p>
                  佛言：「諸想、諸言無想，於其中間能次第得想知滅定者，是為第一無上想。」
                </p>
                <p>
                  梵志又問：「為一想，為多想？」
                </p>
                <p>
                  佛言：「有一想，無多想。」
                </p>
                <p>
                  梵志又問：「先有想生然後智？先有智生然後想？為想、智一時俱生耶？」
                </p>
                <p>
                  佛言：「先有想生然後智，由想有智。」
                </p>
                <p>
                  梵志又問：「想即是我耶？」
                </p>
                <p>
                  佛告梵志：「汝說何等人是我？」
                </p>
                <p>
                  梵志白佛言：「我不說人是我，我自說色身四大、六入，父母生育，乳餔成長，衣服莊嚴，無常、磨滅法，我說此人是我。」
                </p>
                <p>
                  佛告梵志：「汝言色身四大、六入，父母生育，乳餔長成，衣服莊嚴，無常、磨滅法，說此人是我。梵志！且置此我，但人想生、人想滅。」
                </p>
                <p>
                  梵志言：「我不說人是我，我說欲界天是我。」
                </p>
                <p>
                  佛言：「且置欲界天是我，但人想生、人想滅。」
                </p>
                <p>
                  梵志言：「我不說人是我，我自說色界天是我。」
                </p>
                <p>
                  佛言：「且置色界天是我，但人想生、人想滅。」
                </p>
                <p>
                  梵志言：「我不說人是我，我自說空處、識處、不用處、有想無想處、無色天是我。」
                </p>
                <p>
                  佛言：「且置空處、識處、無所有處、有想無想處、無色天是我，但人想生、人想滅。」
                </p>
                <p>
                  梵志白佛言：「云何？瞿曇！我寧可得知人想生、人想滅不？」
                </p>
                <p>
                  佛告梵志：「汝欲知人想生、人想滅者，甚難！甚難！所以者何？汝異見、異習、異忍、異受，依異法故。」
                </p>
                <p>
                  梵志白佛言：「如是。瞿曇！我異見、異習、異忍、異受，依異法故，欲知人想生、人想滅者，甚難！甚難！所以者何？我、世間有常，此實餘虛；我、世間無常，此實餘虛；我、世間有常無常，此實餘虛；我、世間非有常非無常，此實餘虛。我、世間有邊，此實餘虛；我、世間無邊，此實餘虛；我、世間有邊無邊，此實餘虛；我、世間非有邊非無邊，此實餘虛。是命是身，此實餘虛；命異身異，此實餘虛；身命非異非不異，此實餘虛；無命無身，此實餘虛。如來終，此實餘虛；如來不終，此實餘虛；如來終不終，此實餘虛；如來非終非不終，此實餘虛。」
                </p>
                <p>
                  佛告梵志：「世間有常，乃至如來非終非不終，我所不記。」
                </p>
                <p>
                  梵志白佛言：「瞿曇！何故不記，我、世間有常，乃至如來非終非不終，盡不記耶？」
                </p>
                <p>
                  佛言：「此不與義合，不與法合，非梵行，非無欲，非無為，非寂滅，非止息，非正覺，非沙門，非泥洹，是故不記。」
                </p>
                <p>
                  梵志又問：「云何為義合、法合？云何為梵行初？云何無為？云何無欲？云何寂滅？云何止息？云何正覺？云何沙門？云何泥洹？云何名記？」
                </p>
                <p>
                  佛告梵志：「我記苦諦、苦集、苦滅、苦出要諦。所以者何？此是義合、法合，梵行初首、無欲、無為、寂滅、止息、正覺、沙門、泥洹，是故我記。」
                </p>
                <p>
                  爾時，世尊為梵志說法，示教利喜已，即從坐而去。
                </p>
                <p>
                  佛去未久，其後諸餘梵志語布吒婆樓梵志曰：「汝何故聽瞿曇沙門所說，語語印可？瞿曇言：『我及世間有常，乃至如來非終非不終，不與義合，故我不記。』汝何故印可是言？我等不可沙門瞿曇如是所說。」
                </p>
                <p>
                  布吒婆樓報諸梵志言：「沙門瞿曇所說：『我、世間有常，乃至如來非終非不終，不與義合，故我不記。』我亦不印可此言。但彼沙門瞿曇依法住，以法而言，以法出離，我當何由違此智言？沙門瞿曇如此微妙法言，不可違也。」
                </p>
                <p>
                  時，布吒婆樓梵志又於異時，共象首舍利弗詣世尊所，問訊已，一面坐。象首舍利弗禮佛而坐，梵志白佛言：「佛先在我所，時，去未久，其後諸餘梵志語我言：『汝何故聽沙門瞿曇所說，語語印可？瞿曇言：「我、世間常，乃至如來非終非不終，不合義，故不記。」汝何故印可是言？我等不可沙門瞿曇如是所說。』我報彼言：『沙門瞿曇所說：「我、世間有常，乃至如來非終非不終，不與義合，故我不記。」我亦不印可此言。但彼沙門瞿曇依法住法，以法而言，以法出離，我等何由違此智言？沙門瞿曇微妙法言，不可違也。』」
                </p>
                <p>
                  佛告梵志曰：「諸梵志言：『汝何故聽沙門瞿曇所說，語語印可？』此言有咎。所以者何？我所說法，有決定記、不決定記。云何名不決定記？我、世間有常，乃至如來非終非不終，我亦說此言而不決定記。所以然者？此不與義合，不與法合，非梵行初，非無欲，非無為，非寂滅，非止息，非正覺，非沙門，非泥洹。是故，梵志！我雖說此言而不決定記。云何名為決定記？我記苦諦、苦集、苦滅、苦出要諦。所以者何？此與法合、義合，是梵行初首，無定無記。梵志！或有沙門、婆羅門於一處世間，無欲，無為，寂滅，止息，正覺，沙門，泥洹，是故我說決定記。
                </p>
                <p>
                  「梵志！或有沙門、婆羅門於一處世間，一向說樂，我語彼言：『汝等審說，一處世間一向樂耶？』彼報我言：『如是。』我又語彼言：『汝知見一處世間一向樂耶？』彼答我言：『不知不見。』我復語彼言：『一處世間諸天一向樂，汝曾見不？』彼報我言：『不知不見。』又問彼言：『彼一處世間諸天，汝頗共坐起言語，精進修定不耶？』答我言：『不。』我又問彼言：『彼一處世間諸天一向樂者，頗曾來語汝言：「汝所行質直，當生彼一向樂天。我以所行質直，故得生彼共受樂耶？」』彼答我言：『不也。』我又問彼言：『汝能於己身起心化作他四大身，身體具足，諸根無闕不？』彼答我言：『不能。』云何？梵志！彼沙門、婆羅門所言為是誠實，為應法不？」
                </p>
                <p>
                  梵志白佛言：「此非誠實，為非法言。」
                </p>
                <p>
                  佛告梵志：「如有人言：『我與彼端正女人交通。』稱讚婬女。餘人問言：『汝識彼女不？為在何處？東方、西方、南方、北方耶？』答曰：『不知。』又問：『汝知彼女所止土地、城邑、村落不？』答曰：『不知。』又問：『汝識彼女父母及其姓字不？』答曰：『不知。』又問：『汝知彼女為剎利女，為是婆羅門、居士、首陀羅女耶？』答曰：『不知。』又問：『汝知彼女為長短、麤細、黑白、好醜耶？』答曰：『不知。』云何？梵志！此人所說為誠實不？」
                </p>
                <p>
                  答曰：「不也。」
                </p>
                <p>
                  「梵志！彼沙門、婆羅門亦復如是，無有真實。梵志！猶如有人立梯空地，餘人問言：『立梯用為？』答曰：『我欲上堂。』又問：『堂何所在？』答曰：『不知。』云何？梵志！彼立梯者豈非虛妄耶？」
                </p>
                <p>
                  答曰：「如是，彼實虛妄。」
                </p>
                <p>
                  佛言：「諸沙門、婆羅門亦復如是，虛妄無實。」
                </p>
                <p>
                  佛告布吒婆樓：「汝言我身色四大、六入，父母生育，乳餔成長，衣服莊嚴，無常、磨滅，以此為我者。我說此為染汙，為清淨，為得解？汝意或謂染汙法不可滅，清淨法不可生，常在苦中。勿作是念。何以故？染汙法可滅盡，清淨法可出生，處安樂地，歡喜愛樂，專念一心，智慧增廣。梵志！我於欲界天、空處、識處、不用處、有想無想處天，說為染汙，亦說清淨，亦說得解。汝意或謂染汙法不可滅，清淨法不可生，常在苦中。勿作是念。所以者何？染汙可滅，淨法可生，處安樂地，歡喜愛樂，專念一心，智慧增廣。」
                </p>
                <p>
                  爾時，象首舍利弗白言：「世尊！當有欲界人身四大諸根時，復有欲界天身、色界天身，空處、識處、不用處、有想無想處天身，一時有不？世尊！當有欲界天身時，復有欲界人身四大諸根，及色界天身，空處、識處、無所有處、有想無想處天身，一時有不？世尊！當有色界天身時，復有欲界人身四大諸根，及色界天身，空處、識處、無所有處、有想無想處天身，一時有不？如是至有想無想處天身時，有欲界人身四大諸根，及欲界天身，色界天身，空處、識處、無所有處天身，一時有不？」
                </p>
                <p>
                  佛告象首舍利弗：「若有欲界人身四大諸根，爾時正有欲界人身四大諸根，非欲界天身，色界天身，空處、識處、無所有處、有想無想處天身。如是乃至有有想無想處天身時，爾時正有想無想處天身，無有欲界人身四大諸根，及欲界天身，色界天身，空處、識處、無所有處天身。象首！譬如牛乳，乳變為酪，酪為生酥，生酥為熟酥，熟酥為醍醐，醍醐為第一。象首！當有乳時，唯名為乳，不名為酪、酥、醍醐，如是展轉，至醍醐時，唯名醍醐，不名為乳，不名酪、酥。象首！此亦如是，若有欲界人身四大諸根時，無有欲界天身，色界天身，乃至有想無想處天身；如是展轉，有有想無想處天身時，唯有有想無想處天身，無有欲界人身四大諸根，及欲界天身，色界天身，乃至無所有天身。
                </p>
                <p>
                  「象首！於汝意云何？若有人問汝言：『若有過去身時，有未來、現在身，一時有不？有未來身時，有過去、現在身，一時有不？有現在身時，有過去、未來身，一時有不？』設有此問者，汝云何報？」
                </p>
                <p>
                  象首言：「設有如是問者，我當報言：『有過去身時，唯是過去身，無未來、現在。有未來身時，唯是未來身，無過去、現在。有現在身時，唯是現在身，無過去、未來身。』」
                </p>
                <p>
                  「象首！此亦如是，有欲界人身四大諸根時，無欲界天身，色界天身，乃至有想無想處天身；如是展轉，至有想無想處天身時，無有欲界人身四大諸根，及欲界天身，色界天身，至不用處天身。
                </p>
                <p>
                  「復次，象首！若有人問汝言：『汝曾有過去已滅不？未來當生不？現在今有不？』設有是問者，汝當云何答？」
                </p>
                <p>
                  象首白佛言：「若有是問者，當答彼言：『我曾有過去已滅，非不有也。有未來當生，非不有也。現在今有，非不有也。』」
                </p>
                <p>
                  佛言：「象首！此亦如是，有欲界人身四大諸根時，無欲界天身，乃至有想無想天身；如是展轉，至有想無想天身時，無有欲界人身四大諸根，及欲界天身，乃至無所有處天身。」
                </p>
                <p>
                  爾時，象首白佛言：「世尊！我今歸依佛，歸依法，歸依僧，聽我於正法中為優婆塞，自今已後，盡形壽不殺、不盜、不婬、不欺、不飲酒。」
                </p>
                <p>
                  時，布吒婆樓梵志白佛言：「我得於佛法中出家受戒不？」
                </p>
                <p>
                  佛告梵志：「若有異學欲於我法中出家為道者，先四月觀察，稱眾人意，然後乃得出家受戒。雖有是法，亦觀人耳。」
                </p>
                <p>
                  梵志白佛言：「諸有異學欲於佛法中出家受戒者，先當四月觀察，稱眾人意，然後乃得出家受戒。如我今者，乃能於佛法中四歲觀察，稱眾人意，然後乃望出家受戒。」
                </p>
                <p>
                  佛告梵志：「我先語汝，雖有是法，當觀其人。」
                </p>
                <p>
                  時，彼梵志即於正法中得出家受戒。如是不久以信堅固，淨修梵行，於現法中自身作證，生死已盡，所作已辦，不受後有，即成阿羅漢。
                </p>
                <p>
                  爾時，布吒婆樓聞佛所說，歡喜奉行。
                </p>
              </div><!--/span-->
            </div><!--/row-->

            <hr>

            <footer>
              <p>&copy; Company 2013</p>
            </footer>

          </div><!--/.fluid-container-->

          <!-- Le javascript
          ================================================== -->
          <!-- Placed at the end of the document so the pages load faster -->
          <script src="../assets/js/jquery.js"></script>
          <script src="../assets/js/bootstrap-transition.js"></script>
          <script src="../assets/js/bootstrap-alert.js"></script>
          <script src="../assets/js/bootstrap-modal.js"></script>
          <script src="../assets/js/bootstrap-dropdown.js"></script>
          <script src="../assets/js/bootstrap-scrollspy.js"></script>
          <script src="../assets/js/bootstrap-tab.js"></script>
          <script src="../assets/js/bootstrap-tooltip.js"></script>
          <script src="../assets/js/bootstrap-popover.js"></script>
          <script src="../assets/js/bootstrap-button.js"></script>
          <script src="../assets/js/bootstrap-collapse.js"></script>
          <script src="../assets/js/bootstrap-carousel.js"></script>
          <script src="../assets/js/bootstrap-typeahead.js"></script>

        </body>
      </html>
